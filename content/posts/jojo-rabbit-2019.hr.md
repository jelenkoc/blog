+++
author = ""
date = 2020-03-05T23:00:00Z
draft = true
featured_image = "images/JOJO_RABBIT_MAIN.jpg"
images = []
summary = "Jojo Rabbit je satira na temu Drugog svjetskog rata koja prati desetogodišnjeg njemačkog dječaka, člana Hitlerove mladeži, čiji se pogled na svijet okrene naopako kada otkrije da njegova samohrana majka krije mladu židovsku djevojku na njihovom tavanu."
title = "Jojo Rabbit (2019)"
toc = false

+++
**![](/images/JOJO_RABBIT_second.jpg)**

**Redatelj:**         Taika Waititi

**Scenarij:**     Taika Waititi

**Glumci:**              Roman Griffin Davis, Thomasin McKenzie, Taika Waititi, Rebel Wilson, Stephen Merchant, Alfie Allen, Sam Rockwell, Scarlett Johansson

**Kratki sadržaj:**

Johannes "Jojo" Betzler, član Hitlerove mladeži,  saznaje da njegova majka krije židovsku djevojku na njihovom tavanu. Zbog toga preispituje svoja uvjerenja, dok se istovremeno bavi intervencijama svog imaginarnog prijatelja, maštovite verzija Adolfa Hitlera.

**PROSTOR:** Njemačka

**VRIJEME**: 1944 - 1945.

**Zanimljivosti:**

* **Hitlerova mladež (**njemački, Hitlerjugend) je organizacija za obrazovanje i obuku muške mladeži na nacističkim principima koju je osnovao Adolf Hitler 1933. godine . Pod vodstvom Baldura von Schiracha, voditelja svih njemačkih programa za mlade, Hitlerova mladež je do 1935. godine uključivala gotovo 60 posto njemačkih dječaka. 

  1\. srpnja 1936. postala je državna agencija kojoj su se trebali pridružiti svi mladi "arijski" Nijemci.

![](/images/Hitler-salute-2-2759aff.jpg)

* Nakon što bi navršio svoj 10. rođendan, njemački dječak bi bio registriran i testiran (posebno na "rasnu čistoću") i, ako bi bio kvalificiran, postao bi član Deutsches Jungvolk ("Njemački mladi"). U dobi od 13 godina, mladić bi stekao pravo na pristup u Hitlerovu mladež čiji bi bio član do 18. godine. Tijekom tih godina, živio bi spartanski život zajedništva i posvećenosti nacizmu, uglavnom s minimalnim roditeljskim vodstvom. Od 18. godine bio bi pripadnik nacističke stranke i služio u državnoj službi  i oružanim snagama do najmanje 21. godine.

![](/images/main-qimg-43eb602f0e384f71e6a4250f4b9047f5.webp)

* Dvije udruge su postojale i za djevojčice. Savez njemačkih djevojaka (Bund Deutscher Mädel) uvježbavao je djevojčice u dobi od 14 do 18 godina za drugarstvo, kućne dužnosti i majčinstvo. Jungmädel ("Mlade djevojke") bila je organizacija za djevojčice u dobi od 10 do 14 godina.

![](/images/BUND_detche_madel.jpg)

* Hitlerova mladež koristila se za špijuniranje vjerskih predavanja, vjeronauka i drugih omladinskih organizacija.
* Kako je rat sve više trajao, a Njemačkoj je ponestajalo muškaraca, Hitlerova mladež korištena je za popunjavanje nekih pozicija obično povezanih s vojskom unutar granica Njemačke. Oni su korišteni za popunu lokalnih jedinica Volkssturma (lokalnih milicija). Isto tako, služili su i kao pripadnici posada protuzračne obrane. U završnim mjesecima rata, neki su, iako još uvijek djeca, poslani u stvarne vojne jedinice i od njih se očekivalo da se bore do smrti.

![](/images/Nazi-child-1.jpg)

* Jednu bitku tijekom zauzimanje Berlina vodila je postrojba Hitlerove mladeži koja je pomagala u obrani Reichstaga. Prema svim mjerilima, oni su se fanatično borili do smrti. Procjene žrtava na sovjetskoj strani, prilikom zauzimanja te zgrade, idu čak do 10.000. Iako je to teško provjeriti, nema sumnje da je to bilo pravo krvoproliće u kojem su sudjelovala djeca.