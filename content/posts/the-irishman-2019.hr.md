+++
author = ""
date = 2020-01-09T15:00:00Z
featured_image = "/images/The-Irishman-Movie-Poster-Netflix.jpg"
images = ["/images/The-Irishman-Movie-Poster-Netflix.jpg"]
summary = "Frank Sheeran (Robert De Niro), mafijaški plaćeni ubojica, osvrće se na svoj život i svoju mafijašku karijeru s naglaskom na svoje odnose s poznatim američkim sindikalnim vođom, Jimmyjem Hoffom (Al Pacino) i Russelom Bufalinom, čelnikom mafijaške obitelji sjeveroistočne Pennsylvanije. (Joe Pesci)."
title = "Irac / The Irishman (2019)"
toc = false

+++
![](/images/main-image.jpg)

**Redatelj:**          Martin Scorsese

**Producenti:**        Martin Scorsese, Robert De Niro, Jane Rosenthal, Emma Tillinger Koskoff, Irwin Winkler, Gerald Chamales, Gastón Pavlovich, Randall Emmett, Gabriele Israilovici

**Scenarij:**     Steven Zaillian

**Književni predložak:**   “I Heard You Paint Houses”  (Charles Brandt)

**Glumci:**              Robert De Niro, Al Pacino, Joe Pesci

**Kratki sadržaj:**

Frank Sheeran _(Robert De Niro)_, mafijaški plaćeni ubojica, osvrće se na svoj život i svoju mafijašku karijeru s naglaskom na svoje odnose s poznatim američkim sindikalnim vođom, Jimmyjem Hoffom _(Al Pacino)_ i Russelom Bufalinom  _(Joe Pesci)_, čelnikom mafijaške obitelji sjeveroistočne Pennsylvanije.

**PROSTOR:** Sjedinjene Američke Države

**VRIJEME**: 1950-te do 1970-tih

**Zanimljivosti:**

* Frank Sheeran, Russell Bufalino i Jimmy Hoffa, prikazani u filmu su stvarne osobe

![](/images/JoePesci-RussellBufalino.jpg)

* **Russell Bufalino** (29. studenog 1903. – 25. veljače 1994.) je bio američki mafijaš talijanskog podrijetla koji je bio na čelu mafijaške obitelji Bufalino iz sjevernoistočne Pensilvanije u periodu od 1959. do 1989. Njegov bratić, odvjetnik William Bufalino, je bio dugogodišnji suradnik Jimmyja Hoffe.  Bufalino je proveo ukupno 13 godina u zatvoru zbog svojih zločina.

![](/images/FrankSheeran-RobertDeNiro.jpg)

* **Francis Joseph Sheeran** (25. listopada 1920. – 14. prosinca 2003.), poznat kao Frank "Irac" Sheeran, je bio američki sindikalni dužnosnik optužen za veze s mafijaškom obitelji Bufalino. Sheeran je vodeća ličnost u smislu korupcije unutar sindikata vezano uz organizirani kriminal. Osuđen je na 32 godine zatvora, od kojih je odsjedio 13 godina.

![](/images/JimmyHoffa-AlPacino.jpg)

* Jimmy Hoffa (rođen 14. veljače 1913., Brazil, Indiana, SAD - nestao 30. srpnja 1975., Bloomfield Hills, nedaleko od Detroita, Michigan), američki sindikalni vođa,  predsjednik sindikata International Brotherhood of Teamsters od 1957. do 1971. godine i  jedan od najkontroverznijih radničkih vođa svoga vremena.
* Hoffa je Sheerana koristio za prljave poslove, uključujući i atentate na neposlušne članove sindikata i članove suparničkih sindikata koji prijete području interesa Teamstera.
* Nakon što je proglašen krivim za svoje zločine, Hoffa je osuđen na 13 godina zatvora. Zatvoren je 1967., ali je pušten nakon samo četiri godine. Hoffa je sklopio sporazum o pomilovanju s tadašnjim predsjednikom Richardom Nixonom. Jedan od uvjeta je bio da podnese ostavku na mjesto predsjednika sindikata.
* Navodno je Nixonu plaćeno milijun ili više dolara za puštanje Hoffe iz zatvora i dobivanje potpore IBT-a za ponovni izbor na mjesto predsjednika SAD-a.
* Nakon puštanja na slobodu, Hoffa je pokušao povratiti kontrolu nad Teamsterima, što je kod mafijaša, navodno, izazvalo bojazan da će biti voljan surađivati ​​s vlastima. 30. srpnja 1975. Hoffa je nestao i više nikada nije viđen. Prema Sheeranovom iskazu, Bufalino i ostali visoki pripadnici mafije su zato odlučili ubiti Hoffu. Bufalino nikada nije optužen za Hoffino ubojstvo.
* Hoffin sin, James P. Hoffa, postao je predsjednikom IBT-a 1999. godine.
* Prema indeksu percepcije korupcije Transparency Internationala za 2018. godinu, SAD su zauzele 21. mjesto dok je Hrvatska na 60. mjestu (niža pozicija je bolja).